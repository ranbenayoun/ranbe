---
title: 'תוכנות שמשתמשים בהם בלימודי הנדסה ביו-רפואית'
date: 2023-10-03
permalink: /posts/2012/08/blog-post-1/
tags:
  - לימודים
  - ביו-רפואית
  - תוכנות
---
<div dir="rtl" align="right">

בפוסט הזה נעבור על איזה תוכנות עובדים בזמן התואר בהנדסה ביו-רפואית (ספציפית בטכניון), מתי לומדים אותן ומה דרישות המערכת שצריך כדי להריץ אותם!
נתחיל בדברים הבסיסיים ביותר – חלק מהתוכנות האלה הן חינמיות, ואלה שלא חינמיות -תקבלו רישיון שנתי מהמוסד כל שנה בה אתם סטודנטים, לשימוש אקדמי.
התוכנה הראשונה היא חינמית, והיא למעשה קשורה לשפת התכנות הראשונה שלומדים בתואר – פייתון, בסמסטר השני של התואר. השפה עצמה היא לא תוכנה במובן הרגיל, מתקינים את שפת הפייתון על המחשב כדי שהוא יוכל לדעת איך לעבוד עם קבצים מהסוג הזה. במסגרת הקורס יכווינו אתכם להוריד את התוכנה Anaconda ו-Jupyter notebook שקשורות לשפת הפייתון. שתיהן תוכנות מאוד בסיסיות ולא דורשות משאבים מיוחדים מכם. Anaconda תאפשר לכם ליצור סביבות עבודה שונות של פייתון, ו-Jupyter יוצר לכם סביבת עבודה נוחה לעבוד בה. ייתכן שיתנו לכם את האופציה להוריד גם Debugger כלי לבדיקת הקוד, אבל לא באמת יצא לי להשתמש בו והוא לא באמת נחוץ.
בסמסטר השלישי, בקורס מעגלים חשמליים, מגישים תרגילי בית שעושים בתוכנה LTSpice שמאפשרת לתכנן מעגלים חשמליים פשוטים בצורת סרטוטים שונים. זו תוכנה *מאוד* ישנה. כנראה הכי ישנה שתשתמשו בה, אבל הסגל מתעקש להמשיך להשתמש בה. היא די מכסה את כל התחום שצריך לקורס הבסיסי הזה. אין לה דרישות שאין בעצם בכל מחשב שנוצר מהעשור הקודם. <br>
בסמסטר 4 מתחילים להשתמש בתוכנה שנקראת Matlab שהיא למעשה גם שפת תכנות נוחה וגם תוכנה שאפשר להתקין עליה כל מיני כלים שונים והרחבות, והיא מאוד נוחה בעולם עיבוד האותות. משתמשים בה הרבה במהלך התואר והיא למעשה לא תוכנה חינמית, בניגוד לפייתון, אבל היא מאוד נוחה ושווה להכיר כי יש הרבה חברות בתעשיה שכן משתמשות בה. את השפה לומדים תוך כדי הקורס בצורה עצמאית, אבל העקרונות מאוד דומים לפייתון וסומכים על הסטודנטים שיסתדרו לבד.
תוך כדי הקורס מתקינים כלים והרחבות שונות, הן בדר"כ לא דורשות חומרה שונה מתוכנת הבסיס. <br>
בסמסטר 5, בקורס פקולטי שמלמד על תכן ביו-מכני, לומדים לתכנן עצמים בתלת מימד עם תוכנת תיב"ם (CAD - Computer Assisted Design). לומדים על תוכנת Solidworks שמועברת בתירגולים בכיתת המחשבים במהלך הקורס. למעשה אין צורך אמיתי להוריד אותה אם אתם מוכנים לשבת בחוות המחשבים בפקולטה ולעבוד שם על תרגילי הבית, אבל ממליץ שכן תהיה לכם על המחשב זה הרבה יותר נוח לעבוד וגם לפרויקטים עתידיים אם תרצו לתכנן עצמים בתלת מימד ולדמות מוצרים חדשים שתרצו למשל להדפיס בתלת מימד – זו הדרך. <br>
תוכנות שאתם בטח מכירים אבל כל סטודנט חייב שיהיו לו על המחשב הם כמובן ZOOM – בו האקדמיה עדיין משתמשת לפעמים לקיים פגישות ושיעורים. תקבלו רישיון זום סטודנטיאלי שמאפשר יותר זמן שיחה מהחינמי, וכדאי לכם לדעת להשתמש בתוכנה לקראת התואר זה מאוד נוח להיפגש ככה מרחוק.
וכמובן תוכנות Office – כל המשפחה של Word, Excel, Powerpoint תוכלו להתקין על עד 4 מחשבים מהרישיון הטכניוני וכדאי שתדעו לייצר ולעבוד עם קבצים כאלה. תוכלו בדר"כ גם לעבוד על הגירסא החינמית והשיתופית של גוגל, אבל למוצר של מייקרוסופט יש יותר אופציות בדרך כלל. <br>
תוכנות נוספות מקורסי בחירה בתואר יכולות להיות כמו:<br>
MATLAB Simulink – זו תוכנה שמאפשרת לדמות מערכות דינמיות, בעיקר מערכות בקרה.<br>
PyCharm – זוהי סביבת עבודה של פייתון, מאפשרת כתיבת קוד נוחה יותר, שליטה על קבצים במחשב ושיתוף דרך Github בצורה אנטגרבילית. בקורס של "מערכות לומדות" מסבירים איך לעבוד איתה בצורה נוחה בעיקר בגלל ה-Debuggerהבנוי שהיא באה איתו. <br>
LabVIEW – זוהי תוכנה שמאפשרת לתכנת מערכות בקרה, בעיקר מערכות בקרה של מכשור רפואי. היא מאוד נוחה, אבל יש לה דרישות מערכת גבוהות יותר ממה שציינתי עד כה. היא לא חובה, אבל אם אתם מתכוונים להיכנס לתחום של מכשור רפואי, כדאי שתכירו אותה. יש לה רישיון חינמי לסטודנטים, אבל הוא מוגבל בזמן, אז כדאי להוריד אותה רק כשאתם לומדים את הקורס. <br>
Ansys – זוהי תוכנה לסימולציות זרימה. לומדים אותה במסגרת הקורס של "זרימה במערכת הקרדיווסקולרית", ונדרש לבנות בה את הפרויקט הסופי של הקורס. לומדים אותה בתירגולים תוך כדי הסמסטר והיא מאוד מומלצת בתחום הזרימה. זוהי כנראה התוכנה הכי תובענית בדרישות המערכת כי החישובים והגרפיקה שהיא דורשת הם מאוד גדולים.<br>
דרישות מערכת מינימליות:<br>
את התואר שלי שרדתי עם מחשב יחסית פשוט בשך 4 השנים האחרונות. הוא עלה לי פחות מ-3,000 ₪ והוא היה עם מסך גדול של 15.6 אינץ'. אני יכול להגיד שהוא לא מאוד נוח לסחיבה, ובסמסטר הראשון כשסחבתי דפים וקלסרים יחד איתו ממש נשבר לי הגב. מה שכן, הוא כן נוח לעבודה בבית, ואני עובד הרבה על המחשב. בנוסף אני גם מעביר *הרבה* שעות פנאי על המחשב מה שעשה את זה שווה לפחות בהתחלה כשהוא היה המסך היחיד שלי. אם אתם מסודרים עם מסכים נוספים (וזה מאוד מומלץ) ייתכן שגודל המסך של הלפטופ שלכם פחות חשוב ואפשר לקחת גדלים קומפקטיים יותר שיקלו על הגב שלכם. בואו נגיד ככה - אני יודע שהמחשב הבא שלי לא יהיה מעל 15 אינטש יותר.
לגבי נפח אחסון – כל סטודנט מקבל דרייב בענן של 1TB (שהם קצת יותר מ-1000 GB) וזה מאוד נוח וזה ממש הרבה מקום. אני ממש לא קרוב לנצל את כל הנפח הזה גם אחרי 4 שנים. לכן אני אגיד שלא חייבים מעל 256GB על המחשב, אבל לי יש למשל 512GB והראש שלי שקט מאוד, ייתכן שעם פחות הייתי לחוץ. יש היום המון מחשבים שמגיעים עם מעל 1TB של מקום, אז איך שנוח לכם.<br>
מומלץ שיהיה לכם SSD, לפחות ככה חלק מהאתרים מציינים ויש לי גם אבל אני לא בטוח מה זה אז לא נרחיב על זה (אם אתם יודעים ובא לכם להסביר, תוסיפו בתגובות) <br>
GPU שהוא הרכיב הגרפי של המחשב – נדרש לפחות 1GB, אני לא מבין בתחום הזה ממש, אני יודע שלי יש את Intel(R) UHD Graphics 620 וזה הספיק לי בתואר<br>
RAM - לי יש 8GB אבל כנראה שלגירסאות חדשות של תוכנות גרפיות שדורשות חישובים גדולים כדאי לקחת 16GBלפחות.<br>
המעבד – נדרש שיהיה לפחות 4 ליבות. אני חושב שזה די סטדנרטי היום, אצלי יש 5.<br>
הערה נוספת לגבי המחשב – הרבה מקומות עבודה מספקים מחשב כשמתחילים לעבוד בהם, ופחות נוגעים במחשב בזמן הזה (טוב, זה אינדבדואלי) ככה שאני רוצה להגיד לכם שיש מצב שלא תיגעו הרבה במחשב אחרי התואר, או שעד שכן תגעו בו הוא יהיה כבר לא רלוונטי ויעברו כמה שנים טובות לצרכים מאוד ספציפיים. כדאי לכם לחשוב איך הוא ישרת אתכם לטווח הקרוב של התואר, ופחות לטווח הרחוק. כיום מחליפים מחשבים די מהר ולפטופ לא צריך להחזיק הרבה מאוד זמן כמו מחשב נייח. חייב לציין שגם לא קיימת חובה לקנות מחשב. יש בקמפוס המון מחשבים מפוזרים וקיימות תוכניות מטעם אגודת הסטודנטים שמחדשות מחשבים ישנים ונותנות אותם לסטודנטים שאין להם (פרויקט מחשב לכולם – מל"ך) אבל בסוף זה מאוד נוח שקיים לפטופ שמאפשר לעבוד מכל מקום ובכל זמן (מהרהר לגבי משמעות הזמינות שלי). <br>
מילה לגבי אייפד/טאבלט. <br>
אז כן, יש הרבה סטונדטים שיש להם טאבלט שהוא לא אייפד והם מאוד מרוצים ממנו, אז לא חייבים לפשוט את הרגל בשביל המותג של אפל.
קיימים עדיין סטודנטים שעושים הכל על נייר, וזה מאוד נוח ויש לזה את היתרונות שלו אני חייב להגיד. אני למשל עדיין מתכונן למבחנים על נייר פיזי.
אבל אני מסמסטר שני נמצא עם אייפד. בסמסטר הראשון הייתי צריך כל הזמן לסרוק את ההגשות שלי עם הפלאפון וזה הרבה דפים ותמיד מפחדים שמשהו מתפספס בדרך... הרבה כאב ראש. האייפד גם מרכז לי חומרי לימוד ושומר לי עליהם, יותר קל מרוב המחברות והקלסים שהיו לי בסמסטר א' ומאוד נוח ליצור עליו ולעשות שיעורי בית. הוא גם היה שימושי בכל מיני סיטואציות שהייתי צריך להציג סירטונים בכנסים שונים שהצגתי בהם או אם רציתי ללמוד מחוץ לבית בלי לפטופ או בלי פלאפון כי הקדשתי אותו לחלוטין רק ללימודים. אז למעלה בסוף אני כן ממליץ. לי יש Ipad Air 2019 אבל אני ממליץ לקנות 2020 ומעלה בגלל שיש להם את העט דור 2 של אפל שהוא הרבה יותר נוח ממה שיש לי. <Br>
מקווה שהפוסט הזה יעזור לכם, מוזמנים לשתף אותו עם חברים שמתעניינים לגבי הלימודים 😊

