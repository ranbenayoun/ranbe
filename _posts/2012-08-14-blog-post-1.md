---
title: 'תוכנות שמשתמשים בהם בלימודי הנדסה ביו-רפואית'
date: 2023-10-03
permalink: /posts/2012/08/blog-post-1/
tags:
  - לימודים
  - ביו-רפואית
  - תוכנות
---
<div dir="rtl" align="right">

# באילו תוכנות משתמשים בזמן התואר בהנדסה ביו-רפואית?

בפוסט הזה נעבור על איזה תוכנות עובדים בזמן התואר בהנדסה ביו-רפואית (ספציפית בטכניון), מתי לומדים אותן ומה דרישות המערכת שצריך כדי להריץ אותן!  

נתחיל בדברים הבסיסיים ביותר – חלק מהתוכנות האלה הן חינמיות, ואלה שלא חינמיות תקבלו רישיון שנתי מהמוסד כל שנה בה אתם סטודנטים, לשימוש אקדמי.  

---

## סמסטר 2 – פייתון

- **שפת התכנות פייתון** – מתקינים על המחשב כדי שהוא ידע איך לעבוד עם קבצים מהסוג הזה.  
- מורידים את **Anaconda** ו־**Jupyter Notebook**:  
  - Anaconda – מאפשרת ליצור סביבות עבודה שונות.  
  - Jupyter – סביבת עבודה נוחה לכתיבת קוד.  
- ייתכן שיוצע גם Debugger, אבל לרוב לא נחוץ.  

---

## סמסטר 3 – מעגלים חשמליים

- **LTSpice** – מגישים בה תרגילי בית.  
- מאפשרת לתכנן מעגלים חשמליים פשוטים באמצעות סרטוטים.  
- תוכנה ישנה מאוד, אבל עדיין בשימוש.  
- רצה כמעט על כל מחשב מהעשור האחרון.  

---

## סמסטר 4 – Matlab

- **Matlab** – שפת תכנות ותוכנה עם כלים שונים והרחבות.  
- שימוש מרכזי: **עיבוד אותות**.  
- לא חינמית, אבל נוחה מאוד ולרוב בשימוש בתעשייה.  
- השפה נלמדת תוך כדי הקורס, בדומה לעקרונות של פייתון.  

---

## סמסטר 5 – Solidworks

- **Solidworks (CAD)** – לתכנון בתלת־ממד במסגרת קורס תכן ביו-מכני.  
- מועברת בתרגולים בכיתת מחשבים.  
- אפשר לעבוד בחוות מחשבים, אבל מומלץ להתקין בבית לנוחות ולעבודות עתידיות (כמו הדפסות תלת־ממד).  

---

## תוכנות נוספות לכל התואר

- **Zoom** – לשיעורים ופגישות מרחוק. מקבלים רישיון סטודנטיאלי.  
- **Office** – Word, Excel, PowerPoint.  
  - ניתן להתקין על עד 4 מחשבים עם הרישיון של הטכניון.  
  - לחלופין, אפשר להשתמש בגרסה החינמית של Google Docs/Sheets/Slides.  

---

## תוכנות מקורסי בחירה

- **MATLAB Simulink** – סימולציה של מערכות דינמיות, בעיקר מערכות בקרה.  
- **PyCharm** – סביבת עבודה לפייתון. שימושית במיוחד בקורס "מערכות לומדות".  
- **LabVIEW** – תכנות מערכות בקרה, בעיקר של מכשור רפואי. דרישות מערכת גבוהות יותר. רישיון חינמי לסטודנטים (מוגבל בזמן).  
- **Ansys** – סימולציות זרימה (קורס "זרימה במערכת הקרדיווסקולרית"). נחשבת לתוכנה הכי כבדה מבחינת דרישות חומרה.  

---

## דרישות מערכת מינימליות

- מחשב בסיסי (פחות מ־3,000 ₪) הספיק לי ל־4 שנות התואר.  
- **מסך** – 15.6 אינץ' נוח בבית, אבל כבד לסחיבה. עדיף מסך קטן יותר אם נושאים הרבה.  
- **נפח אחסון** – כל סטודנט מקבל 1TB בענן, אז 256GB על המחשב מספיק. 512GB נותן שקט נפשי.  
- **SSD** – מומלץ.  
- **GPU** – לפחות 1GB (Intel UHD 620 מספיק).  
- **RAM** – 8GB מספיק לרוב, אבל ל־גרסאות חדשות של תוכנות גרפיות כדאי 16GB.  
- **מעבד** – לפחות 4 ליבות (סטנדרט כיום).  

טיפ: הרבה מקומות עבודה מספקים מחשב חדש, אז שווה לחשוב איך המחשב ישרת אתכם בעיקר לתקופת התואר.  

---

## מחשב או טאבלט?

- יש סטודנטים שעובדים רק על נייר, ויש שעובדים על טאבלט.  
- אני אישית עברתי לאייפד בסמסטר השני וזה חסך המון התעסקות עם סריקות ודפים.  
- iPad Air 2019 שירת אותי טוב, אבל ממליץ לקנות דגם 2020 ומעלה בגלל התמיכה ב־Apple Pencil דור 2.  

---

## סיכום

מקווה שהפוסט הזה יעזור לכם.  
מוזמנים לשתף עם חברים שמתעניינים בלימודים בהנדסה ביו-רפואית 😊  

</div>
