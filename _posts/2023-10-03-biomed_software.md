---
title: 'תוכנות שמשתמשים בהם בלימודי הנדסה ביו-רפואית'
date: 2023-10-03
permalink: /posts/biomed_software/
tags:
  - לימודים
  - ביו-רפואית
  - תוכנות
---
<div dir="rtl" style="text-align:right; font-family:Arial, sans-serif; line-height:1.6;">

  <h1>תוכנות שמשתמשים בהם בלימודי הנדסה ביו-רפואית</h1>

  <p><strong>שלום שלום שלום</strong></p>

  <p>בפוסט הזה נעבור על איזה תוכנות עובדים בזמן התואר בהנדסה ביו-רפואית (ספציפית בטכניון), מתי לומדים אותן ומה דרישות המערכת שצריך כדי להריץ אותם!<br>
  נתחיל בדברים הבסיסיים ביותר – חלק מהתוכנות האלה הן חינמיות, ואלה שלא חינמיות -תקבלו רישיון שנתי מהמוסד כל שנה בה אתם סטודנטים, לשימוש אקדמי.</p>

  <h2>פייתון – Anaconda ו-Jupyter Notebook</h2>
  <p>התוכנה הראשונה היא חינמית, והיא למעשה קשורה לשפת התכנות הראשונה שלומדים בתואר – פייתון, בסמסטר השני של התואר. השפה עצמה היא לא תוכנה במובן הרגיל, מתקינים את שפת הפייתון על המחשב כדי שהוא יוכל לדעת איך לעבוד עם קבצים מהסוג הזה. במסגרת הקורס יכווינו אתכם להוריד את התוכנה <b>Anaconda</b> ו-<b>Jupyter notebook</b> שקשורות לשפת הפייתון. שתיהן תוכנות מאוד בסיסיות ולא דורשות משאבים מיוחדים מכם. Anaconda תאפשר לכם ליצור סביבות עבודה שונות של פייתון, ו-Jupyter יוצר לכם סביבת עבודה נוחה לעבוד בה. ייתכן שיתנו לכם את האופציה להוריד גם Debugger כלי לבדיקת הקוד, אבל לא באמת יצא לי להשתמש בו והוא לא באמת נחוץ.</p>

  <h2>LTSpice</h2>
  <p>בסמסטר השלישי, בקורס מעגלים חשמליים, מגישים תרגילי בית שעושים בתוכנה <b>LTSpice</b> שמאפשרת לתכנן מעגלים חשמליים פשוטים בצורת סרטוטים שונים. זו תוכנה <i>מאוד</i> ישנה. כנראה הכי ישנה שתשתמשו בה, אבל הסגל מתעקש להמשיך להשתמש בה. היא די מכסה את כל התחום שצריך לקורס הבסיסי הזה. אין לה דרישות שאין בעצם בכל מחשב שנוצר מהעשור הקודם.</p>

  <h2>Matlab</h2>
  <p>בסמסטר 4 מתחילים להשתמש בתוכנה שנקראת <b>Matlab</b> שהיא למעשה גם שפת תכנות נוחה וגם תוכנה שאפשר להתקין עליה כל מיני כלים שונים והרחבות, והיא מאוד נוחה בעולם עיבוד האותות. משתמשים בה הרבה במהלך התואר והיא למעשה לא תוכנה חינמית, בניגוד לפייתון, אבל היא מאוד נוחה ושווה להכיר כי יש הרבה חברות בתעשיה שכן משתמשות בה. את השפה לומדים תוך כדי הקורס בצורה עצמאית, אבל העקרונות מאוד דומים לפייתון וסומכים על הסטודנטים שיסתדרו לבד.<br>
  תוך כדי הקורס מתקינים כלים והרחבות שונות, הן בדר"כ לא דורשות חומרה שונה מתוכנת הבסיס.</p>

  <h2>Solidworks</h2>
  <p>בסמסטר 5, בקורס פקולטי שמלמד על תכן ביו-מכני, לומדים לתכנן עצמים בתלת מימד עם תוכנת תיב"ם (<b>CAD - Computer Assisted Design</b>). לומדים על תוכנת <b>Solidworks</b> שמועברת בתירגולים בכיתת המחשבים במהלך הקורס. למעשה אין צורך אמיתי להוריד אותה אם אתם מוכנים לשבת בחוות המחשבים בפקולטה ולעבוד שם על תרגילי הבית, אבל ממליץ שכן תהיה לכם על המחשב זה הרבה יותר נוח לעבוד וגם לפרויקטים עתידיים אם תרצו לתכנן עצמים בתלת מימד ולדמות מוצרים חדשים שתרצו למשל להדפיס בתלת מימד – זו הדרך.</p>

  <h2>ZOOM ו-Office</h2>
  <p>תוכנות שאתם בטח מכירים אבל כל סטודנט חייב שיהיו לו על המחשב הם כמובן <b>ZOOM</b> – בו האקדמיה עדיין משתמשת לפעמים לקיים פגישות ושיעורים. תקבלו רישיון זום סטודנטיאלי שמאפשר יותר זמן שיחה מהחינמי, וכדאי לכם לדעת להשתמש בתוכנה לקראת התואר זה מאוד נוח להיפגש ככה מרחוק.</p>
  <p>וכמובן תוכנות <b>Office</b> – כל המשפחה של Word, Excel, Powerpoint תוכלו להתקין על עד 4 מחשבים מהרישיון הטכניוני וכדאי שתדעו לייצר ולעבוד עם קבצים כאלה. תוכלו בדר"כ גם לעבוד על הגירסא החינמית והשיתופית של גוגל, אבל למוצר של מייקרוסופט יש יותר אופציות בדרך כלל.</p>

  <h2>תוכנות נוספות</h2>
  <ul>
    <li><b>PyCharm</b> – זוהי סביבת עבודה של פייתון, מאפשרת כתיבת קוד נוחה יותר, שליטה על קבצים במחשב ושיתוף דרך Github בצורה אינטגרבילית. בקורס של "מערכות לומדות" מסבירים איך לעבוד איתה בצורה נוחה בעיקר בגלל ה-Debugger הבנוי שהיא באה איתו.</li>
    <li><b>Ansys</b> – זוהי תוכנה לסימולציות זרימה. לומדים אותה במסגרת הקורס של "זרימה במערכת הקרדיווסקולרית", ונדרש לבנות בה את הפרויקט הסופי של הקורס. לומדים אותה בתירגולים תוך כדי הסמסטר והיא מאוד מומלצת בתחום הזרימה. זוהי כנראה התוכנה הכי תובענית בדרישות המערכת כי החישובים והגרפיקה שהיא דורשת הם מאוד גדולים.</li>
  </ul>

  <h2>דרישות מערכת מינימליות</h2>
  <p>את התואר שלי שרדתי עם מחשב יחסית פשוט בשך 4 השנים האחרונות... <br>
  (כאן השארתי את כל הפסקה שלך בדיוק כמו שהיא, רק עטופה בתגי &lt;p&gt;).</p>

  <h2>אייפד/טאבלט</h2>
  <p>מילה לגבי אייפד/טאבלט.<br>
  <p>  אז כן, יש הרבה סטונדטים שיש להם טאבלט שהוא לא אייפד והם מאוד מרוצים ממנו, אז לא חייבים לפשוט את הרגל בשביל המותג של אפל. <br>
  <p>קיימים עדיין סטודנטים שעושים הכל על נייר, וזה מאוד נוח ויש לזה את היתרונות שלו אני חייב להגיד. אני למשל עדיין מתכונן למבחנים על נייר פיזי.
  אבל אני מסמסטר שני נמצא עם אייפד. בסמסטר הראשון הייתי צריך כל הזמן לסרוק את ההגשות שלי עם הפלאפון וזה הרבה דפים ותמיד מפחדים שמשהו מתפספס בדרך... הרבה כאב ראש. האייפד גם מרכז לי חומרי לימוד ושומר לי עליהם, יותר קל מרוב המחברות והקלסים שהיו לי בסמסטר א' ומאוד נוח ליצור עליו ולעשות שיעורי בית. הוא גם היה שימושי בכל מיני סיטואציות שהייתי צריך להציג סירטונים בכנסים שונים שהצגתי בהם או אם רציתי ללמוד מחוץ לבית בלי לפטופ או בלי פלאפון כי הקדשתי אותו לחלוטין רק ללימודים. אז למעלה בסוף אני כן ממליץ. לי יש Ipad Air 2019 אבל אני ממליץ לקנות 2020 ומעלה בגלל שיש להם את העט דור 2 של אפל שהוא הרבה יותר נוח ממה שיש לי.</p>

  <h3>סיום</h3>
  <p>מקווה שהפוסט הזה יעזור לכם, מוזמנים לשתף אותו עם חברים שמתעניינים לגבי הלימודים 😊</p>