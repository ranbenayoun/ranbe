---
title: 'מה עושה מהנדס ביו-רפואי?'
date: 2024-03-08
permalink: /posts/biomed_work
tags:
  - ביו-רפואית
  - עבודה
  - תפקידים
---
<div dir="rtl" style="font-family: Arial, sans-serif; line-height: 1.6; max-width: 800px; margin: auto;">

  <!-- תמונה משמאל לטקסט -->
  <img src="https://ranbenayoun.github.io/ranbe/images/biomedicine.jpg" alt="מהנדס ביו-רפואי" style="float:left; max-width:300px; height:auto; margin:0 15px 15px 0;">

  <p>הרבה סטודנטים מתייחסים לעיסוק לפי תחומי הלימוד; רקמות, ביומכניקה, אותות ודאטה... אבל למען האמת בעולם העבודה הגבולות האלה מטושטשים ופשוט מבצעים תפקיד בחברה.</p>

  <p>קו מנחה שראיתי עד עכשיו - ככל שהחברה בה עובדים גדולה יותר תהיה הגדרת תפקיד ברורה יותר, בחברות קטנות וסטארטאפים יוצא לפעמים שעושים "מה שצריך" ומתנסים בהרבה תחומים והעבודה מגוונת יותר, תלוי בצורכי החברה.</p>

  <p>מהנדס ביו-רפואי יעבוד בפיתוח מוצרים רפואיים: אפליקציות, מכשירים, תוכנות, כלים וטכנולוגיות שישמשו רופאים ו/או פציינטים במעקב/אבחון/טיפול בעיות בריאות שונות.</p>

  <p>ההגדרה מאוד לא ספציפית, וככה גם תחומי העיסוק של המהנדס. ניתן להשתלב בתחום התוכנה, אלגורתמים, דאטה/נתונים וכן גם בתחום הנדסת חומרים ביולוגיים ורקמות להשתלה ולמחקר. ניתן להשתלב בפיתוח מוצר רפואי החל מרמת תכנון והדפסה בתלת מימד של כלים רפואיים ועד לתכנון המעגלים החשמליים והאלקטרוניים שבו. מהנדסים משתלבים בעולמות הממשק בין הפזיולוגיה לאדם המשתמש במוצר, ויהיה להם לרוב ראייה רב-מערכתית וכוללת על תחומים רבים שנדרשים כדי להניע שילוב של טכנולוגיות חדשות כמו AI בעולם הרפואה, הנדסה גנטית של רקמות חיות, ויצירת ממשקים ביו-אלקטרוניים מתקדמים.</p>

  <p>התפקידים הבאים יכולים להביא לידי ביטוי הנדסה בצורות שונות (תוכנה/חומרה/מעבדה...) לכן התפקידים יתוארו בצורה כללית.</p>


<ul>
  <li><strong>Research & development</strong> - לעיתים נקרא גם Research assistant/associate תלוי כמה אתה בכיר או בקיצור RA. מחקר ופיתוח זה שם כולל שמכיל תחתיו הרבה סוגים של תפקידים. המטרה של התפקיד היא לנסות להביא לידי מימוש את המוצר של החברה, להשתמש בכלי תוכנה/חומרה שונים כדי ליצור מוצר רפואי. זה יכלול עיצוב, מימוש, ניסוי בצורה מחזורית ושיטתית כדי להוציא לשוק מוצר ביו-רפואי.</li>

  <li><strong>Verification/Validation</strong> - או "בודקים" שמקבלים לידם את המוצר שפיתחו ומריצים בדיקות כדי לוודא את התקינות והשמישות שלו. זה כולל בדיקה לפי דרישות המוצר וגם מחשבה יצירתית על שימוש במוצר בצורה שלא חשבו עליה בפיתוח, לוודא שמוציאים מוצר העומד בדרישות המוצר.</li>

  <li><strong>Regulation</strong> - עוסקים בעמידה בתקן של מוצרים רפואיים. אחראים גם לייצר לחברה מהם התקנים והתנאים הנדרשים למלא אותם, ועוסקים באישור המוצרים הרפואיים מול הרשויות הנדרשות בארץ ובחו"ל. זה כולל תקנים לניסויים קליניים או לאישור מוצר מסוג מסויים.</li>

  <li><strong>QA (QUALITY ASSURANCE)</strong> - דואגים לתקן איכות המוצר לפי סטנדרטים קבועים מראש (פנימיים של החברה או של רגולציה) ומטרתם להביא ללקוח מוצר שעומד באיכות הנדרשת. לעיתים יעבדו בצמוד ליצור המוצר ויפקחו על רמת הייצור.</li>

  <li><strong>Costumer Support/Application Engineer</strong> - מספקים שירותי מוצר מקצועיים ללקוח. מהנדס אפליקציה (לרוב בתחום תוכנה) ידאג להתקנה ותחזוקה של מוצר והטמעה שלו אצל לקוח, יאסוף פידבק על החוויה של המשתמש ויציג לצוותי הפיתוח ניתוח שימוש ע"מ שיפתחו דרישות ופתרונות. עבודה מול לקוחות שדורשת תודעת שירות גבוהה.</li>

  <li><strong>Clinical Development</strong> - דומה לR&D, ייחודי לחברות רפואיות. בפיתוח קליני העבודה תהיה לגשר בין דרישות השוק השונות, לרב מול אנשי סגל רפואי, לבין המוצר. פיתוח קליני יגשרו בין התפקידים השונים בחברה, יבצעו ניתוח סיכונים ואפיון למוצר ע"מ לוודא שהוא יעמוד בתנאים שרוצים שהוא יתפקד בהם. תפקיד שדורש הבנה פזיולוגית/רפואית בנוסף להיכרות הנדסית וטכנולוגית כדי לתקשר רעיונות בין תפקידים שונים.</li>

  <li><strong>Algorithm Development</strong> - תפקיד לפיתוח תוכנה, מפרט פה בנפרד לR&D למרות שלרוב יופיע שם. התפקיד יעסוק בפיתוח אלגוריתמים, בעיקר בתחום עיבוד אותות ותמונה. על הבדלים בתחומים השונים ארחיב בפוסט נפרד.</li>

  <li><strong>System integration</strong> - יופיע בעיקר בחברות גדולות עם הרבה מוצרים. כאשר מוסיפים פיצ'ר/מוצר חדש צריך לוודא שהוא יתאים למוצר הקיים ושלא יגרום להתנגשויות ולקריסה. מדובר במערכות מורכבות שדורשות ראייה מערכתית בתכנות, ניהול והטמעה של פרוייקטים חדשים במוצרים קיימים.</li>

  <li><strong>Data scientist</strong> - גם יכול להיכנס תחת R&D אבל בחרתי לשים בנפרד בגלל שכמות התפקידים שם הולכת וגדלה בשנים האחרונות. גם תפקיד מחשובי שמצריך ניתוח של מדידות, דגימות ומידע ממקורות שונים. עולם הדאטה היום הולך וגדל גם בשימוש רפואי ויש חשיבות להבנה רפואית של משמעות הדאטה ע"מ להפיק ממנו מסקנות נכונות.</li>
</ul>

<p><em>כל הפוסט נכתב מחוויה וידע אישי שלי, מוזמנים להעיר או להוסיף על עוד תפקידים</em></p>