---
title: 'האנטומיה של גריי וחדשנות רפואית'
date: 2025-09-03
permalink: /posts/GreysAnatomy_Innovation/
tags:
  - האנטומיה של גריי
  - הנדסה ביו-רפואית
  - חדשנות
---
<div style="font-family:Arial, sans-serif; line-height:1.6;">

  <h1 dir="rtl">האנטומיה של גריי וחדשנות רפואית</h1>

  <div style="display:flex; align-items:flex-start; flex-direction:row; margin-bottom:15px;" dir="ltr">

  <img src="https://ranbenayoun.github.io/ranbe/images/Greys%20Anatomy.png" 
        alt="Grey's Anatomy Innovation" 
        style="width:300px; height:auto; margin-right:20px;">

  <!-- טקסט בצד ימין -->
  <div dir="rtl" style="flex:1;">

  <h2>מה הקשר בין האנטומיה של גריי לחדשנות רפואית?</h2>
  <p>
    לאחרונה צפיתי בעונה 14 של הסדרה הנצחית <i>האנטומיה של גריי</i> (שוב).<br>
    בעונה זו הרופאים מתחרים בתחרות חדשנות בבית החולים, וכמובן שכל אחת מהדמויות המציאה בקלות את הכלי החדשני ביותר בלי מאמץ ובלי הרבה זמן;
    <b>שרביט שמגלה תאים סרטניים, טיפול בגידולי מוח באמצעות אולטרסאונד, מיני-כבד בכל הגוף כתחלופה להשתלת כבד</b> ועוד.<br>
    וכמובן שהרופאים עשו הכל בעצמם ולבדם תוך כדי שהם עוד רואים עשרות מטופלים אחרים.
  </p>
  </div>
  </div>
  <div dir="rtl">

  <h2>המציאות האמיתית</h2>
  <p>
    בחיים האמיתיים הבנתי שזה בקושי קורה.<br>
    למנתח כללי, גם אם יש לו את הזמן לשבת ולפתח את המוצר שלו,
    <b>לא תהיה המומחיות הטכנולוגית לפתח את החומרה או התוכנה הנדרשת</b>.<br>
    ואם הוא לא עושה מחקר ביולוגי מעולם גם לא תהיה לו המומחיות לפתח את המודל <i>in-vitro</i> (במבחנה במעבדה) -
    כאן יכנסו לתמונה <b>מהנדסים, ביולוגים ומדענים רבים אחרים</b>, כמו למשל מהנדסים ביו-רפואיים.
  </p>

  <p>
    כיום אנחנו לפני עונה 22 של הסדרה.<br>
    עונה 14 נכתבה לפני יותר מ-9 שנים, בסביבות 2016, והפיתוחים הרפואיים שהוצגו שם באמת נראו פורצי דרך וחדשניים.<br>
    אבל כיום אני מכיר יותר ויותר חברות ומחקרים עדכניים שעוסקים ומהנדסים את הפתרונות הרפואיים האלה בעולם האמיתי.<br>
    והנה חלק מהן בהשוואה לנעשה בסדרה:
  </p>
    

  <h3>העט הפתולוגי</h3>
  <p>
    ההמצאה בסדרה של ד"ר ריצ'ארד וובר פותחה באוניברסיטת טקסס במחלקה לכימיה וקוראים לה
    <a href="https://thedailytexan.com/2018/02/14/inventor-spotlight-greys-anatomy-features-a-real-life-ut-invention/" target="_blank">MasSpec Pen</a>.<br>
    היא פועלת לפי עקרונות של <b>Mass Spectrometry</b> עם <b>מודלים סטטיסטיים ולמידת מכונה</b>
    לגילוי תאים סרטניים בבלוטת התריס, שד, ריאות ושחלות בדיוק של <b>96.3%</b>.<br>
    יש להם פרסומים שתומכים ביעילות הקלינית שלהם,
    אך לא ברור כמה המוצר נמצא בשימוש בבתי החולים.<br>
    חברה ישראלית דומה הפועלת בגילוי שאריות תאים סרטניים בזמן הניתוח היא
    <a href="https://nutekmedtech.com/" target="_blank">Nutek Medical</a>.
  </p>

  <h3>טעינה אל-חוטית של משאבת לב דרך העור</h3>
  <p>
    ההמצאה של ד"ר מגי פירס כיוונה להכניס את הסוללות של מכשיר <b>LVAD</b> לתוך הגוף.<br>
    מכשיר LVAD מסייע לתפקוד הלב במצב של אי-ספיקת לב ע"י סיוע להתכווצות חדר שמאל,
    ודורש ספק כוח חיצוני באופן קבוע - דבר שמוביל לזיהומים דרך החוטים שיוצאים מהגוף החוצה.<br>
    הכנסת הסוללות אמורה להוריד את הזיהומים האלה, ולאפשר למטופל יותר נוחות.<br>
    הטעינה מתבצעת באמצעות <b>טעינה אלחוטית דרך העור</b> (wireless transcutaneous energy transfer system - TET).<br><br>
    במציאות, ממש כאן בישראל ברמת גן, קיימת חברת
    <a href="https://leviticus-cardio.com/default.html" target="_blank">Leviticus-Cardio</a>
    שפרסמה תוצאות של הניסוי שלהם בביה"ח שיבא כבר ב-2015 שעושה בדיוק מה שרצו לעשות בסדרה (צולם כשנה לאחר מכן).
  </p>

  <h3>מיני-כבד</h3>
  <p>
    הרעיון של מרדית' גריי כבר היה קיים במחקר מלפני 2014 באוניברסיטת קיימברידג' בבריטניה.<br>
    הכבדים המהונדסים גנטית פותחו במעבדה בעיקר <b>לבדיקת תרופות במטרה להפחית ניסויים בבעלי חיים</b>
    ולהיות מדויקים יותר לבני אדם.<br>
    המחקר יצא מהמעבדה לתעשייה דרך אוניברסיטה בפיטסבורג (פנסילבניה, ארה"ב)
    בחברת <a href="https://www.lygenesis.com/" target="_blank">LyGenesis</a>,
    שכיום נמצאת <b>בשלבי ניסויים קליניים להשתלת מיני-כבדים בבני אדם</b>.<br><br>
    זהו קו העלילה היחיד בסדרה שכלל גם <b>בעיות מייצגות של פטנטים (קניין רוחני)</b>
    והאינטרסים הכלכליים לפיתוח מוצר רפואי.
  </p>

  <h3>ספריי לחידוש עור</h3>
  <p>
    ד"ר ג'קסון אייברי, שהגה את התחרות, התכוון לזכות בה עם רעיון שלמעשה כבר היה קיים מעל 20 שנה בזמן צילום התוכנית.<br>
    כבר בשנת 1993 הוקמה <a href="https://avitamedical.com/products-recell/" target="_blank">AVITA MEDICAL</a>,
    שלה מוצר קיים לעור בספריי.
  </p>

  <h3>אבלציה של גידולי מוח באמצעות אולטרסאונד מונחה MRI</h3>
  <p>
    ד"ר אלכס קרב וד"ר אמיליה שפרד ניסו להיכנס לתחרות עם רעיון לטפל בגידול מוח מסוג <b>גליומה</b>
    באמצעות <b>אולטרסאונד ממוקד מונחה MRI</b>.<br>
    לי זה ישר הזכיר את החברה הישראלית
    <a href="https://insightec.com/about-us/" target="_blank">Insightec</a>,
    שנוסדה כבר ב-1999, ומשתמשת באותה טכנולוגיה לטיפול ברעד במוח.<br><br>
    האמת - הקונספט הזה קיים כבר המון זמן.
    מחיפוש קצר ב-Google Scholar מצאתי מאמרים שטיפלו בדיוק בשיטה הזו ובאותו סוג גידול כבר ב-2009.<br>
    לכן, לא הייתי קורא לה חדשנית. אבל בהחלט מדובר בשיטה שצברה תאוצה בשנים האחרונות (אולי גם בזכות הסדרה?).
  </p>

  <h3>המיזם ה"זוכה" - עגלות החייאה</h3>
  <p> עגלות החייאה באופן דרמטי אופייני, כלל לא השתתפה בתחרות אך לבסוף קיבל מימון ממקור לא צפוי, היה פרויקט כלל לא רשום של ד"ר אריזונה רובינס, שרצתה לקדם עגלות החייאה בחדרי לידה. באופן אירוני, היא היחידה שבאמת עושה מחקר שוק, מבינה את הצורך הקליני של העולם שלה, ומשווה בין השוק האירופאי (איטלקי) לאמריקאי כדי לזהות הזדמנות - וזה מה שהוביל את המשקיעה, ד"ר הרמן, להעניק לה את הכסף לפיתוח המיזם. זה אמנם לא מוצר חדש לגמרי, היא לא עבדה עם חומרה, תוכנה או רקמות – אבל לפעמים להכניס מוצר רפואי קיים לשוק חדש שצריך אותו זה גם עובד. קלינית – כן. כלכלית – פחות, כי אין דרך להגן על ההמצאה באמצעות פטנט.
  </p>
  <p>
    מכירים עוד חברות רפואיות שעושות מה שעשו ב-<i>האנטומיה של גריי</i>? או בסדרות רפואיות אחרות?
  </p>
</div>

  <h2>מקורות</h2>
  <ol>
    <li><a href="https://thedailytexan.com/2018/02/14/inventor-spotlight-greys-anatomy-features-a-real-life-ut-invention/" target="_blank">The Daily Texan</a></li>
    <li><a href="https://en.wikipedia.org/wiki/MasSpec_Pen" target="_blank">MasSpec Pen - Wikipedia</a></li>
    <li><a href="https://www.mspentechnologies.com/" target="_blank">MS Pen Technologies</a></li>
    <li><a href="https://nutekmedtech.com/" target="_blank">NuTek MedTech</a></li>
    <li><a href="https://he.wikipedia.org/wiki/%D7%9E%D7%A9%D7%90%D7%91%D7%AA_%D7%9C%D7%91_%D7%9E%D7%9C%D7%90%D7%9B%D7%95%D7%AA%D7%99_LVAD" target="_blank">משאבת לב מלאכותי (ויקיפדיה)</a></li>
    <li><a href="https://leviticus-cardio.com/default.html" target="_blank">Leviticus Cardio</a></li>
    <li><a href="https://www.jhltonline.org/article/S1053-2498(15)00148-5/pdf" target="_blank">Journal of Heart and Lung Transplantation</a></li>
    <li><a href="https://nc3rs.org.uk/news/mini-livers-show-promise-reduce-animal-use-science" target="_blank">NC3Rs - Mini Livers</a></li>
    <li><a href="https://www.lygenesis.com/" target="_blank">LyGenesis</a></li>
    <li><a href="https://avitamedical.com/products-recell/" target="_blank">Avita Medical - RECELL</a></li>
    <li><a href="https://insightec.com/about-us/" target="_blank">Insightec</a></li>
    <li><a href="https://scholar.google.com/scholar?start=10&q=%22MRI-guided%22++ultrasound+ablation+of+inoperable+gliomas&hl=iw&as_sdt=0,5" target="_blank">Google Scholar - MRI-guided Ultrasound Ablation</a></li>
  </ol>

</div>

