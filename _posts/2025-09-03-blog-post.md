---
title: 'האנטוציה של גריי וחדשנות רפואית'
date: 03-09-2025
permalink: /posts/2012/08/blog-post-4/
tags:
  - האנטומיה של גריי
  - הנדסה ביו-רפואית
  - חדשנות
---

# מה הקשר בין האנטומיה של גריי לחדשנות רפואית?

לאחרונה צפיתי בעונה 14 של הסדרה הנצחית *האנטומיה של גריי* (שוב).  
בעונה זו הרופאים מתחרים בתחרות חדשנות בבית החולים, וכמובן שכל אחת מהדמויות המציאה בקלות את הכלי החדשני ביותר בלי מאמץ ובלי הרבה זמן:  

- שרביט שמגלה תאים סרטניים  
- טיפול בגידולי מוח באמצעות אולטרסאונד  
- מיני-כבד בכל הגוף כתחלופה להשתלת כבד  
- ועוד...  

וכמובן שהרופאים עשו הכל בעצמם ולבדם תוך כדי שהם עוד רואים עשרות מטופלים אחרים.  

---

## המציאות מחוץ למסך
בחיים האמיתיים זה בקושי קורה. למנתח כללי, גם אם יש לו את הזמן לפתח מוצר, לא תהיה המומחיות הטכנולוגית לפתח את החומרה או התוכנה הנדרשת. אם הוא לא עושה מחקר ביולוגי מעולם, גם לא תהיה לו היכולת לפתח מודל **in-vitro**.  
כאן נכנסים לתמונה מהנדסים, ביולוגים ומדענים רבים אחרים - למשל מהנדסים ביו-רפואיים.  

---

## מה שבאמת קרה מאז עונה 14
כיום אנחנו כבר לפני עונה 22. כלומר שעונה 14 נכתבה לפני יותר מ-9 שנים (בסביבות 2016).  
אז הפיתוחים שהוצגו שם נראו פורצי דרך, אבל היום יש כבר חברות ומחקרים אמיתיים שעוסקים בפתרונות האלה. הנה כמה דוגמאות:

### ✦ העט הפתולוגי
- **בסדרה**: ההמצאה של ד"ר ריצ'ארד וובר.  
- **במציאות**: [MasSpec Pen][1] פותח באוניברסיטת טקסס.  
  - מבוסס על Mass Spectrometry עם למידת מכונה.  
    - מזהה תאים סרטניים בדיוק של 96.3% [2].  
      - קיימים פרסומים קליניים [3].  
      - **בישראל**: [Nutek Medical][4] מפתחת מערכת דומה לזיהוי שאריות תאים סרטניים בזמן ניתוח.  

      ---

      ### ✦ טעינה אל-חוטית של משאבת לב (LVAD)
      - **בסדרה**: ד"ר מגי פירס רוצה להכניס סוללות של LVAD לתוך הגוף ולטעון אותן דרך העור.  
      - **במציאות**:  
        - מכשיר ה-LVAD דורש ספק כוח חיצוני באופן קבוע [5].  
          - חברה ישראלית [Leviticus-Cardio][6] פיתחה מערכת טעינה אלחוטית דרך העור.  
            - תוצאות ניסוי פורסמו כבר ב-2015 בבית חולים שיבא [7].  

            ---

            ### ✦ מיני-כבד
            - **בסדרה**: רעיון של מרדית' גריי.  
            - **במציאות**:  
              - מחקר החל עוד לפני 2014 באוניברסיטת קיימברידג' [8].  
                - משמש בעיקר לבדיקת תרופות ולהפחתת ניסויים בבעלי חיים.  
                  - [LyGenesis][9] בארה"ב נמצאת כיום בניסויים קליניים להשתלות מיני-כבדים בבני אדם.  

                  ---

                  ### ✦ ספריי לחידוש עור
                  - **בסדרה**: רעיון של ד"ר ג'קסון אייברי.  
                  - **במציאות**: כבר מ-1993 קיימת [AVITA Medical][10] עם מוצר פעיל בתחום.  

                  ---

                  ### ✦ אבלציה של גידולי מוח באולטרסאונד מונחה MRI
                  - **בסדרה**: ד"ר אלכס קרב וד"ר אמיליה שפרד.  
                  - **במציאות**:  
                    - חברה ישראלית [Insightec][11] משתמשת בטכנולוגיה זהה כבר משנת 1999.  
                      - מאמרים קיימים בנושא עוד מ-2009 [12].  
                      - **מסקנה**: לא ממש חדשני, אבל כן טכנולוגיה שצוברת תאוצה.  

                      ---

                      ### ✦ עגלות החייאה בחדרי לידה
                      - **בסדרה**: ד"ר אריזונה רובינס זוכה עם רעיון פרקטי ולא "חדשני".  
                      - **במציאות**: לפעמים הערך האמיתי הוא לא בהמצאה חדשה לגמרי, אלא ביכולת לזהות צורך קליני אמיתי ולהביא פתרון קיים למקום חדש.  

                      ---
